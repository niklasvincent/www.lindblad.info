---
layout: default
---

{% include logo.html %}

Lindblad IT-konsultation drivs av [Niklas Lindblad](https://www.linkedin.com/in/nlindblad).

## 2013 -
Jag bor numera i London och arbetar heltid på tidningen [The Guardian](http://www.theguardian.com/uk) som utvecklare.


## 2009 - 2013
Under tiden jag studerade [teknisk nanovetenskap](http://www.lth.se/utbildning/teknisk-nanovetenskap/fragor-till-nanoingenjorer/) i Lund drev jag Lindblad IT-konsultation och frilansade inom mjukvaruutveckling.

### Kvittar iPhone [API] (2011)

[Kvittar](http://www.kvittar.com/aboutus/) är ett företag i Malmö med målet att skapa en komplett plattform för digitala kvitton. Tanken är att göra papperskvitton överflödiga och istället skicka kvittot digitalt direkt från kassaapparaten.

Sedan januari 2011 har jag [arbetat med Kvittar](http://kvittar.se/2011/02/civilingenjor-med-fokus-pa-lamp/) för att utveckla det bakomliggande systemet för tjänsten.

Den 21 juni 2011 klockan 10:00 skickades Sveriges första digitala kvittot i sambaed med ett köp på [restaurang Välfärden](http://valfarden.se/) i Malmö.

iPhone-applikationen är utvecklad i samarbete med [Simson Creative Solutions](http://simsons.se/).

![Kvittar iPhone](https://d2tjdh98vh6jzp.cloudfront.net/images/lindblad-info/kvittar-iphone-bw.png)

### BoPoolen.nu (2011)

[BoPoolen.nu](http://bopoolen.nu) är en webbplats för bostadsannonser som drivs av [Samarbetsorganisationen för studentkårer vid Lunds universitet](http://www.lus.lu.se/index.php/). Webbplatsen har tusentals användare och är en av de främsta kanalera för bostadsförmedling bland nya studenter i Lund.

Utifrån en design framtagen av [Salmiak Media](http://www.salmiakmedia.se/) utvecklade jag annonssystemet i form utav ett WordPress-plugin.

- Annonssystem med stöd för olika annonstyper (inklusive bilder).
- Administrativa funktioner som att kunna avvisa annonser, redigera annonser, hantera medlemmar, etc.
- Allt innehåll är redigeringsbart direkt från WordPress, inklusive översättningar, e-postmallar och sidinnehållet.
- Går att utöka till flera språk.
- Alla formulärsfält hanteras centralt vilket innebär att det är enkelt att lägga till nya fält.
- Källkoden är 100% dokumenterad och innehåller allt en PHP-utvecklare behöver veta för att bygga vidare systemet.

![BoPoolen.nu](https://d2tjdh98vh6jzp.cloudfront.net/images/lindblad-info/bopoolen-nu-bw.png)

### Radio AF till iPhone och Android [API] (2011)

I slutet av min tid som datoransvarig på [Radio AF](http://radioaf.se) tog jag fram ett API för att underlätta utvecklingen av en iPhone- och Android-applikation. Applikationen i sig är utvecklad av [Simson Creative Solutions](http://simsons.se).

- Möjlighet att hämta vilken låt som spelas just nu och vilket program som sänder.
- Tablån hämtas via ett API.

![Radio AF app](https://d2tjdh98vh6jzp.cloudfront.net/images/lindblad-info/radioaf-app-bw.png)

### Lundakarnevalen.se (2010)

[Lundakarnevalen.se](http://lundakarnevalen.se) var utan tvekan den mest besöka webbplatsen i Skåne under karnevalsvåren 2010. Via karnevalens hemsida offentliggjordes artister och uppträden, samtidigt som de individuella sektionerna fick chans att skylta med sin verksamhet.

Webbplatsen utvecklades ideellt i samarbete med [Nicklas Nygren (Mossisen Media)](http://mossisen.se/). Vi använde oss utav WordPress.

![Lundakarnevalen.se](https://d2tjdh98vh6jzp.cloudfront.net/images/lindblad-info/lundakarnevalen-se-bw.png)

### Studentlund.se (2010)

Studentlund är ett samarbete mellan en rad olika studentorganisationer i Lund. Bland medlemsorganisationerna återfinns bland annat studentnationerna och Akademiska Föreningen. Under terminerna anordnas alltifrån nattklubbar till poesiträffar och direktsänd radio.

[Studentlund.se](http://studentlund.se) är den främsta kommunikationskanalen för dessa studentorganisationer.

Jag fick i uppdrag att utifrån en färdig design levererad i XHTML/CSS av [Salmiak Media](http://www.salmiakmedia.se/) bygga webbplatsen från grunden i WordPress. Efter att designen var omgjord till ett WordPress-tema började utvecklingen av en uppsättning plugin (tillägg) som utgör funktionaliteten på sidan.

Förutom innehållshantering och egna undersidor för alla studentföreningar består Studentlund.se av följande funktioner:

- Integration med studenttidningen [Lundagård](http://lundagard.se) och studentradion [Radio AF](http://radioaf.se)
- Facebook-integration
- Google Maps-integration
- Eventkalender för evenemang som kan läggas till automatiskt från existerande Google-kalendrar. Varje studentorganisation hanterar sin egen information.
- REST API för eventkalendern. Står för innehållet i en [iPhone](http://itunes.apple.com/se/app/studentlund-din-guide-till/id432194715?mt=8) och [Android](https://play.google.com/store/apps/details?id=org.af.studentlund&hl=en)-applikation som togs fram i samarbete med [Simson Creative Solutions](http://simsons.se/).

![Studentlund.se](https://d2tjdh98vh6jzp.cloudfront.net/images/lindblad-info/studentlund-bw.png)
